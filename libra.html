<!doctype html>
<html>
<head>
<meta charset="utf-8">
<title>Libra sign</title>
</head>
<div>
<h3>
තුලා ලග්නයට 2016 වසරේ මුල් මාස හය කිසිසේත්ම යහපත් නැත. වසර හතයි මාස හයක් දක්වා පැවති ලග්න ඒරාශ්ටක අපලයේ අවසාන වසර මෙයයි. යන යකා කොරහ බිදගෙනම පිටවීමක් මෙම වසරේ මුල් මාස හය තුලදී ඇතිවිය හැකිය. ඉතාමත් කල්පනාකාරීව සියලූම තැන කටයුතු කල යුතුය. මිලමුදල් අතින් දුශ්කරතා මතුවේ. ණයට ගැනීමට පවා සිදුවිය හැකිය. එමෙන්ම ඔබගෙන් ණයට ගන්නා මුදල් නැවත නොගෙවමින් මගහැරීම ණය කරුවා විසින් සිදුකරනු ඇත. විශාල අලාභයක් ඇතිවිය හැකිය. පලක් රහිත නිශ්ඵල වියදම් බොහොමයක් යෙදෙනු ඇත. රැකියා ස්තානයේ සතුරන් ඇතිවේ. ඔවුන් ඔබට ප්‍රසිද්ධියේ සතුරුකම් කරනු ඇත. කාලයක් තිස්සේ පැවති ඉතා කිට්ටු මිත්‍ර සබදතාවයක් හදිසියේ බිදීයයි. වෙනදා ඉතා කිට්ටුවෙන් ඇසුරු කල අයගෙන් වෙන්වී කටයුතු කිරීමට ඔබ පෙළබේ. කිසිසේත්ම තමන්ට නොගැලපෙන අයගේ ඇසුර ඇතිවන අතර ඔවුන් ඔබ සොයා නිවසට පැමිණේ. තමා සමග සම්බන්දකම් පැවැත්වූ වැදගත් ඔබගේ උදව් කරුවන් ඔබගෙන් ඈත්වී යනු ඇත. ඔබ යන එන තැන්වල විරුද්ධ කරුවන් ඇතිවේ. ඔබගේ ලගම හිතවතෙකු හෝ ඇසුරුකරන්නෙකු ඔබගේ වටිනා දෙයක් සොරකම් කරනු ඇත. නැතිනම් ඔබට වංචාවක් කරනු ඇත.
<br><br>
ඔබගේ වටිනා භාණ්ඩයක නඩත්තු කටයුත්තක් සදහා අමතර වැඩි වියදමක් කිරීමට සිදුවනු ඇත. ඔබ අතින් ඔබගේ වටිනා භාණ්ඩයක් නැතිවීමට හෝ මගතොට වැටීමකට හෝ අමතකවීමක් ඇතිවිය හැකිය. දේපල සම්බන්දව ගැටලූ ඇතිකරවයි. රීර්ෂ්‍යා කාරයන් ඇතිවේ. ඇස්වහ කටවහ දෝෂයන්ට පහසුවෙන් හසුවන කාලයකි. ඔබගේ කට වචනයේ සංවර බව බිදී තැන නොතැන නොබලා කතා කිරීම හේතුවෙන් නොසිදූ ගැටලූවලට මුහුණ දීමට සිදුවනු ඇත. විශේෂයෙන් විවාහ දිවියේ බොහොමයක් ගැටලූ ඇතිවන්නේ මේ නිසාවෙනි. බිරිදටත්, ස්වාමියාටත් විපත් ඇතිවියහැකි කාලයකි. අනවශ්‍ය ගැබ් ගැනීම් ඇතිවිය හැකිය. දරුවන්ටද අයහපත්වේ.
<br><br>
මව අසනීප විය හැකිය. රෝගාතුරව සිටින මව්වරුන් පිලිබදව වෙනදාට වඩා සැලකිලිමත්ව ප්‍රතිකාර කිරීම වැදගත්වේ. පියාට හෝ තමාගේ මාමා කෙනෙකුටද විපත් කරදර ලෙඩදුක් ඇතිවිය හැකිය. ඉගෙනගන්නා දරුවන් කොතෙක් දක්ෂතා දැක්වූවත් ඒවාට නිසි පිලිගැනීමක් නොලැබීයන කාලයකි. තම ගුරුවරයෙකු අමනාපවිය හැකිය. ප්‍රේම සබදතා බිදීයන කාලයකි. තමාගේ පීඩාකාරී බව අනෙක් පාර්ෂවයේ කලකිරීමට හේතුවක් වනු ඇත. එමෙන්ම නොගැලපෙන, අනියම් සබදතා ඇතිවිය හැකි මෙන්ම එම රහස් එලිවීමෙන් විශාල අවණම්බුවක් ඇතිවිය හැකිය. එමෙන්ම රණ්ඩු සරුවල් ඇතිවීමටද මෙයම හේතුවක් විය හැකිය. විවාහ අපේක්ෂිතයන්ගේ බලාපොරොත්තු ඉටුවීම වසර පුරාවට යහපත් උවත් පැමිණෙන විවාහ යෝජනාවන් ස්තිරකරගැනීමට බාධාවන දේ සිදුවේ. මේ හේතුවෙන් 2017 දක්වාම විවාහය ප්‍රමාදවිය හැකිය.
<br><br>
චිත්ත පීඩාවන් සහිත කාලයකි. මුහුණේ කටේ සුලූ සුලූ ආබාධ ඇතිවේ. මුහුණේ ළප කැලැල් ඇතිවන කාලයකි. එමෙන්ම දත් මුල් දියවීම හෝ දත් සෙලවීම සිදුවිය හැකිය. අගෝස්තු මාසය පසුවීමෙන් පසුව සියලූ තත්වයන් යහපත් තත්වයට ස්තිරවම පත්වේ. දිගු අපල කාලයක් ගෙවීයාම අගෝස්තු මාසයෙන් ඇරෙඛෙනු ඇත. අපලය අවසන් යැයි සිතට නිරායාසයෙන්ම දැනෙනවා ඇත. ඔබගේ කේන්ද්‍රයේ උපතින් සදු ලග්නයෙන් අටවැන්නේ තැම්පත්ව ඇත්නම් හෝ උපතින් සදු ලග්නයෙන් තෙවැන්නේ තැම්පත්ව ඇත්නම් සෙනසුරුගේ අපල කාලය 2020 දක්වාම දීර්ග වනු ඇත.

</h3>
</div>
<body>
</body>
</html>
