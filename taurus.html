<!doctype html>
<html>
<head>
<meta charset="utf-8">
<title>taurus sign</title>
</head>
<div>
<h3>වෘෂභ ලග්නයේ ඔබටද ඉදිරි වසර සුබාසුබ මිශ්‍රඵල උදාකරයි. රැකියාවේ උසස්වීම් බලාපොරොත්තුවූ අයට තරමක කැපකිරීමක් සමග සිය බලාපොරොත්තු ඉටුකරගැනීමට හැකියාව ලැඛෙනු ඇත. රැකියා ස්තානමාරු ස්තිරවශයෙන්ම ලැබේ. විදෙස්ගතවීම් සදහා සූදානම්වූ වෘෂභ ලග්න හිමියන්ට ජනවාරි 29 වනදායින් පසුව ස්තිරවම විදෙස්ගතවීමේ අවස්තාව ලැඛෙනු ඇත. දුරබැහැර ගමන් කිහිපයක් යෙදෙනවා ඇත. වන්දනා ගමන් විශේෂිතයි. වසරේ මුල් කොටස ඉගෙනගන්නා දරුවන්ගේ දක්ෂතා එතරම් සුබදායක නොවූවද අගෝස්තු මාසයෙන් පසුව විශේෂ දක්ෂතා පෙන්නුම් කරනු ඇත. වසරේ මැදභාගයෙන් පසුව තරග විභාගයන්ගෙන් තමන් බලාපොරොත්තු නොවන ආකාරයේ උසස් ප්‍රතිඵල ලබාගැනීමට හැකිවනු ඇත.
</h3>
<h3>
2016 වසරේ මුල් මාසය අවසන්වීමත් සමග විවාහ දිවිය සම්බන්දව ගැටලූ ඇතිකරවනු ඇත. විවාහක වෘෂභ ලග්න හිමියන් විශේෂයෙන් තම පවුල් ජීවිතය පිලිබ්දව සැලකිලිමත්වීම වැදගත්වේ. සාමකාමී නිවසේ පවා රන්ඩු සරුවල් ඇතිවනු ඇත. එකිනෙකාගේ සිත් රිදවන ආකාරයේ සිදුවීම් වලට මුහුණ දීමට සිදුවිය හැකිය. අසනීප තත්වයේ සිටින වෘෂභ ලග්න හිමියන් ඒ සම්බන්දව සැලකිලිමත්ව කටයුතු කල යුතුය. ජුනි 24 වනදා දක්වා කාලයේදී රෝග පීඩා උත්සන්න විය හැකිය. හදිසි කෝපය සහිතය. වෙනදාට වඩා කලබල ගතියකින් කටයුතු කරයි. සතුරන් ඇතිවේ. සතුරන් නිසා තමාගේ තත්වයට ගෞරවයට හානි ඇතිවනු ඇත. විශේෂයෙන් රැකියා ස්තානයේදී ඔබ නොකල වැරැද්දක් වෙනුවෙන් දඩුවම් විදීමට සිදුවනු ඇත. ස්තාන ප්‍රධානීන් සමග ආරවුල් ඇතිකරගනී.
</h3>
<h3>
සමාජයෙන් තරමක් දුරට හෝ දුරස්වී 2016 වසරේ මුල් කාලය ගතකිරීම යහපත්වනු ඇත. දේපල ආරවුල් ඇතිවනු ඇත. පරම්පරාවේ මහලූ අයෙකුට විපත් ඇතිවේ. කෙසේ වෙතත් ආර්තික තත්වය යහපත්වේ. තම අවශ්‍යතා සදහා මුදල් ණයට ගෙන හෝ වියදම් කිරීමට හැකිවනු ඇත. ණය මුදල් ලැඛෙන්නේ ඔබ ණයකාරයෙකු කිරීමටවේ. ඔබ මහන්සියෙන් කරන කටයුතු තුලින් බලාපොරොත්තු වන ප්‍රථිඵල ලබාගැනීම අපහසුවේ. සියල්ල සාර්තකව සිදුවී අවසාන මොහොතේ කුමන හේතුවකින් හෝ එම කටයුත්ත බිදවැටෙනවා ඇත.
</h3>
<h3>
කෘෂි කර්මාණ්තයේ සහ කර්මාන්ත අංශයේ රැකියාවල නියුතු අයගේ ආධායම් යහපත් උවත් හදිසියේ සිදුවන අලාබ හේතුවෙන් ඉතිරිකල ධනය පවා විනාසවී යා හැකිය. රියදුරන් කර්මාණ්තශාලා සේවකයන් සහ යන්ත්‍රසූත සමග රාජකාරී කරන්නවුන් වසරේ මුල් මාස හය ඉතා ප්‍රවේසමෙන් කටයුතු කල යුතුය. හදිසි අනතුරු ඇතිවනු ඇත.
</h3>
<h3>
තරුණ තරුණියන්ගේ ආවේගශීලී බව වැඩිවේ. හරිදේටත් වැරදිදේටත් ඉක්මනින් කලබලවේ. රණ්ඩුසරුවල් ගැටුම් ඇතිවනු ඇත. ආයුධ භාවිතා වනවා ඇත. නොසිතූ ආකාරයේ විපත් ඇතිවන කාලයකි. මිත්‍ර සබදතා බිදී යනු ඇත. සහෝදර සහෝදරියන් සමග අමනාපකම් ඇතිවනවා ඇත. දේපල සම්බන්ද ගැටලූ මතුවනවා ඇත. මවට අසනීප වැලදේ. එම අසනීප පවුලේ සියලූ සාමාජිකයන්ටද පැතිරයනු ඇත. නැතිනම් පවුලේ වැඩිහිටියෙකු නිසා මුලූ පවුලේ සියලූදෙනාටම පීඩා කරදර ඇතිකරවයි.
</h3>
<h3>
විවාහ බලාපොරොත්තුවෙන් සිටින අයගේ එම බලාපොරොත්තු ඉටුවන්නේ වසරේ පලමු මාස හය ගෙවීමෙන් පසුවවේ. ජුනි සිට ඉදිරියට පෙම් සබදතා සහ විවාහ බලාපොරොත්තු ඉටුවනු ඇත. කෙටි හදුනාගැනීමකින් ඇතිවන හිතවත්කම් විවාහයක් දක්වා ශක්තිමත් වනු ඇත. දරු සම්පත් බලාපොරොත්තුවෙන් සිටින වෘෂභ ලග්න හිමියන්ට අගෝස්තු මාසයෙන් පසු කාලයේදී දරු සුරතල් බැලීමට වාසනාව ලැඛෙනවා ඇත. පවුලේ උත්සව අවස්තා යෙදෙනු ඇත.
</h3>
<h3>
වසරේ මුල් කාලය අපල සහිතයි. විශේෂයෙන් මාර්ග අනතුරු, රැකියා ස්තානයේ ගැටලූ, රණ්ඩුසරුවල්, පවුල් ජීවිතයේ ගැටලූ ආදිය විශේෂයෙන් ඇතිවිය හැකි බැවින් ඒවා සම්බන්දව සැලකිලිමත්වීම වැදගත්ය. රාගාධික බව වැඩිවන කාලයකි. අනියම් කම්සැප සදහා සිතයොමුවිය හැකිය. ගෞරවයට හානි ඇතිවේ. නොගැලපෙන සමාජ ඇසුර ඇතිවේ. එමෙන්ම දත්මුල්දියවීම, මුඛයේ රෝග, උශ්ණ රෝග, රහස් රෝග ආදිය ඇතිවිය හැකිය. 2017. 01. 24 වනදා වෘෂභ ලග්න හිමියන්ට ලග්න අශ්ටම ඒරාශ්ටක අපල ආරම්භ වනු ඇත.
</h3>
</div>
<body>
</body>
</html>
